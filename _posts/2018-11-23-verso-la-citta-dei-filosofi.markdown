---
layout: post
title:  "Verso la città dei filosofi – 23 Novembre 2018"
date:   2018-11-23 00:00
comments: true
image: "https://www.sillosays.it/wp-content/uploads/2018/11/IMG_20181124_004346-770x305.jpg"
tags:
- viaggio
- italiano
---
#### Treno da Thessaloniki ad Atene | ore 11.04

Un’ora fa ci siamo lasciati Thessaloniki alle spalle. Nella nostra cabina due signore anziane conversano del più e del meno e continueranno a farlo pe le prossime quattro ore. Per quanto cerchi di migliorare i miei dialoghi leggendo libri e seguendo corsi, osservare scene di vita quotidiana rimane pur sempre la miglior fonte di apprendimento.

Mentre scrivo linee di codice sul mio portatile, i paesaggi della Grecia sfrecciano veloci dal finestrino. Diventano sempre più interessanti: valli, monti e montagne dipinti dei colori dell’autunno. Il passeggero seduto alla mia sinistra sbircia lo schermo del mio portatile, probabilmente cercando di decifrare il codice del software che sto sviluppando. Sono sicuro che non ci stia capendo un cazzo.

Autunno
Autunno
Autunno
Autunno
Vicino ad Atene
Vicino ad Atene
Thessaloniki-Atene
Thessaloniki-Atene

#### In arrivo ad Atene | ore 16.00
Le due signore continuano a chiacchierare animatamente. Cavolo se sono curioso di sapere cosa si siano dette per cinque ore di viaggio. Mentre le loro ultime parole si dissolvono in un “Yasas” – salve o arrivederci – Atene ci accoglie nel caos delle sue strade.

#### Atene | Studio nel quartiere Koukaki | ore 17.30
Doccia. Cibo. Relax. In tv passa BBC World News, un canale inglese di notizie dal mondo. A volte mi chiedo cosa cambierebbe se in Italia tutti sapessero parlare inglese e si iniziasse a guardare canali esteri dove vengono intervistate persone da tutto il mondo. Chissà.

#### Ipitou The Bar | ore 18.50
Sono ad un incontro per “nomadi digitali che vivono ad Atene”, ovvero gente che ha scelto di non avere una dimora fissa e spostarsi di tanto in tanto per visitare nuovi posti e vivere nuove culture – da qui la definizione di “nomadi”. “Digitali” perchè lavorano da remoto o hanno avviato un business online che permette loro di lavorare da un qualsiasi posto. Figo no?

Pronto per l’incontro con i nomadi digitali ad Atene

#### Ancora al bar | ore 19.20
I due che ho difronte mi stanno annoiando a morte. Non hanno fatto che lamentarsi di quanto la situazione politica greca faccia schifo, e gli immigrati e bla, bla, bla…

Mi guardo intorno per cercare una via di fuga. C’è una ragazza dalla faccia simpatica che sembra essere annoiata quanto me. Cerco i suoi occhi per attaccare bottone ma finisco per incrociare lo sguardo del ragazzo alla mia sinistra. Va benissimo, fuga riuscita. Mi sono sempre chiesto se ci sia una correlazione tra il nostro apprezzamento di una faccia e l’apprezzamento del carattere di una persona. Può una faccia di cazzo tradursi in una testa di cazzo?

#### ore 21.30
Fuga dal bar. Raggiungo Sinead e il suo amico greco per andare a cenare. Ci aspetta una bella mangiata di cucina greca, una camminata notturna nell’Acropoli di Atene e tra le strade semi-vuote di una fredda serata di Novembre nella capitale greca.
